พัฒนานอสเตอร์รีเลย์ที่ปฏิบัติตามข้อกำหนดของนอสเตอร์โปรโตคอลสำหรับการสื่อสาร
DEVELOPMENT OF THE NOSTR RELAY THAT ADHERES TO THE SPECIFICATIONS OF THE NOSTR PROTOCOL FOR DATA COMMUNICATION

วัชรพล พงษ์วิลัย

โครงงานสหกิจศึกษานี้เป็นส่วนหนึ่งของการศึกษาตามหลักสูตร
ปริญญาวิทยาศาสตรบัณฑิต สาขาวิชาเทคโนโลยีสารสนเทศ
คณะเทคโนโลยีสารสนเทศ
สถาบันเทคโนโลยีไทย-ญี่ปุ่น
พ.ศ. 2567

---

# บทที่ 1

## 1.7 ที่มาและความสำคัญของปัญหา

ในปัจจุบัน โซเชียลมีเดียได้รับความนิยมและมีบทบาทสำคัญในการสื่อสารและเชื่อมโยงผู้คนจากทั่วโลก อย่างไรก็ตาม,
การใช้งานโซเชียลมีเดียก็มีปัญหาหลายประการที่ส่งผลกระทบต่อผู้ใช้งานและผู้สร้างเนื้อหาดังนี้:

- **1.7.1 การใช้ความสนใจของผู้ใช้เพื่อทำการขายโฆษณา**  \
  โซเชียลมีเดียใช้ข้อมูลพฤติกรรมของผู้ใช้เพื่อสร้างรายได้จากการขายโฆษณา
- **1.7.2 การใช้เทคนิคต่าง ๆ เพื่อทำให้ผู้ใช้ติดอยู่กับแพลตฟอร์ม**  \
  มีการออกแบบเนื้อหาและฟังก์ชันที่ดึงดูดความสนใจเพื่อให้ผู้ใช้ใช้เวลานานขึ้น
  มักใช้อัลกอริธึมที่ออกแบบมาเพื่อเพิ่มเอนเกจเมน โดยกระตุ้นผู้ใช้ให้ติดตามเนื้อหาบางประเภท เช่น
  ข่าวที่สร้างความตื่นเต้นหรือเรื่องชาวบ้านโต้เถียงกันอย่างรุ่นแรง ซึ่งสามารถส่งผลเสียต่อสุขภาพจิตของผู้ใช้ เช่น
  ความเครียดหรือภาวะเสพติดโซเชียลมีเดีย
- **1.7.3 การแสดงเนื้อหาผ่านอัลกอริธึมที่ไม่สามารถตรวจสอบได้**  \
  ระบบอัลกอริธึมจะตัดสินใจว่าเนื้อหาใดควรแสดงให้ผู้ใช้เห็น โดยที่ผู้ใช้ไม่สามารถตรวจสอบหรือปรับเปลี่ยนได้
- **1.7.4 การควบคุมการเข้าร่วมและการเซ็นเซอร์เนื้อหา**  \
  โซเชียลมีเดียมีอำนาจตัดสินว่าใครสามารถเข้าร่วมได้หรือไม่ รวมถึงการกำหนดว่าเนื้อหาใดสมควรถูกเซ็นเซอร์
  ซึ่งส่งผลให้เสรีภาพในการแสดงความคิดเห็นของผู้ใช้งานถูกจำกัด นอกจากนี้
  ผู้สร้างเนื้อหายังต้องเผชิญกับความเสี่ยงที่จะถูกเซ็นเซอร์หรือลบบัญชี
  อันเป็นอุปสรรคต่อการแสดงออกอย่างอิสระและการสร้างสรรค์เนื้อหา
- **1.7.5 การละเมิดความเป็นส่วนตัว**  \
  ข้อมูลส่วนตัวและพฤติกรรมของผู้ใช้ที่ถูกรวบรวมเพื่อการโฆษณาอาจถูกนำไปใช้ในทางที่ไม่เหมาะสม
  หรือเกิดการละเมิดความเป็นส่วนตัวได้
- **1.7.6 การเสพติดและการสูญเสียเวลา**  \
  การออกแบบที่ดึงดูดความสนใจของผู้ใช้ทำให้ใช้เวลาไปกับแพลตฟอร์มมากเกินไป ซึ่งอาจส่งผลเสียต่อการดำเนินชีวิตประจำวัน
  การทำงาน และสุขภาพจิต
- **1.7.7 การต้องปรับตัวตามการเปลี่ยนแปลงของอัลกอริธึม**  \
  ผู้สร้างเนื้อหาต้องทำความเข้าใจกับการปรับเปลี่ยนของอัลกอริธึม
  เพื่อให้เนื้อหาของพวกเขามีโอกาสถูกแสดงผลต่อผู้ใช้มากที่สุด
  ซึ่งทำให้การสร้างเนื้อหามีความท้าทายและต้องลงทุนเวลาในการศึกษาและปรับปรุงเนื้อหา

---

## 1.8 วัตถุประสงค์หรือจุดมุ่งหมายของโครงงาน

โครงงานนี้มีวัตถุประสงค์เพื่อพัฒนา Relay ซึ่งเป็นโครงสร้างพื้นฐานสำคัญของ Nostr Protocol
ที่ช่วยในการกระจายข้อมูลและการเชื่อมโยงระหว่างผู้ใช้งานและผู้สร้างเนื้อหาผ่านเครือข่ายแบบกระจายศูนย์ โดยใครๆ ก็สามารถรัน
Relay ได้ด้วยตัวเอง ติดตั้งได้ง่าย อีกทั้งยังสามารถกำหนดค่านโยบาย Relay ตามความต้องการ เพื่อเสริมสร้างโซเชียลมีเดียระดับโลกที่แข็งแกร่ง ทนทานต่อการปิดกั้น

---

## 1.9  ผลที่คาดว่าจะได้รับจากการปฏิบัติงานหรือพัฒนาโครงงานนี้

จากการพัฒนา Relay ซึ่งเป็นโครงสร้างพื้นฐานของ Nostr Protocol โครงงานนี้คาดว่าจะมีผลลัพธ์ที่สำคัญหลายประการ
เพื่อเสริมสร้างโซเชียลมีเดียระดับโลก ที่ทนทานต่อการปิดกั้น

- **1.9.1 การสนับสนุนการสร้างโครงสร้างพื้นฐานที่กระจายศูนย์** \
การพัฒนา Relay จะช่วยให้ระบบการส่งข้อมูลและการสื่อสารไม่ขึ้นกับแพลตฟอร์มหรือเซิร์ฟเวอร์ใดๆ เพียงแห่งเดียว
  ซึ่งช่วยเพิ่มความเป็นอิสระและความมั่นคงให้กับผู้ใช้งาน โดยไม่ต้องพึ่งพาผู้ให้บริการกลางหรือผู้ควบคุมแพลตฟอร์ม


- **1.9.2 เสนอตัวเลือก Relay ที่มีประสิทธิภาพสูงในการใช้งาน** \
Relay ที่พัฒนาขึ้นจะเป็นตัวเลือกหนึ่งที่สามารถนำไปใช้งานได้อย่างมีประสิทธิภาพสูง รองรับการเชื่อมต่อที่รวดเร็วและมั่นคง

---

## 1.10 นิยามศัพท์เฉพาะ

- **1.10.1 NIPs (Nostr Implementation Possibilities)** 
ชุดข้อตกลงหรือมาตรฐานที่สร้างขึ้นเพื่อกำหนดแนวทางการพัฒนาสำหรับการสื่อสารและการแลกเปลี่ยนข้อมูลระหว่าง Client กับ Relay

- **1.10.2 Relay** \
เซิร์ฟเวอร์ที่เป็นตัวกลางรับและส่ง Event ระหว่าง Client

- **1.10.3 Client** \
ซอฟต์แวร์หรือแอปพลิเคชันที่ผู้ใช้งานใช้ในการสื่อสารผ่าน Nostr Protocol

- **1.10.4 Event** \
หน่วยข้อมูลใน Nostr Protocol ที่ประกอบด้วยข้อความหรือคำสั่งที่ส่งระหว่าง Client และ Relay

---

# บทที่ 2

**ทฤษฎีและเทคโนโลยีที่ใช้ในการปฏิบัติงาน**

การพัฒนา Relay มีรากฐานจากแนวคิดและเทคโนโลยีที่สำคัญ เพื่อสร้างระบบที่มีความปลอดภัย เสถียรภาพ และประสิทธิภาพสูง
โดยแต่ละองค์ประกอบที่นำมาใช้ช่วยส่งเสริมให้ Relay สามารถรองรับการสื่อสารแบบกระจายศูนย์

---

## **2.1 Cryptography**

- **2.1.1 secp256k1**  \
ใช้งาน secp256k1 ซึ่งเป็นรูปแบบเส้นโค้งที่ใช้ในการสร้าง key pair 

- **2.1.2 Schnorr Signature** \
เป็นเทคโนโลยีสำคัญที่ใช้ใน การยืนยันตัวตนตรวจสอบความถูกต้อง ช่วยป้องกันการปลอมแปลงข้อมูล

---

## **2.2 WebSocket**

ใช้ในการส่งข้อมูลระหว่าง Relay และ Client เกิดขึ้นได้อย่างรวดเร็วและต่อเนื่อง ช่วยให้ Relay และ Client สามารถส่งและรับข้อมูลพร้อมกันได้แบบเรียลไทม์ โดยไม่ต้องสร้างการเชื่อมต่อใหม่ซ้ำ ๆ

---

## **2.3 Proof-of-Work (PoW)**

เป็นกลไกที่ช่วยเพิ่มความปลอดภัยให้กับ Relay โดยลดโอกาสในการเกิดปัญหาสแปมและการโจมตีทางไซเบอร์ เช่น DDoS
ผ่านหลักการดังนี้:

- **2.2.1 การเพิ่มต้นทุนการสร้าง Event** \  
ก่อนที่ Client จะส่ง Event ไปยัง Relay ได้สำเร็จ จะต้องแก้โจทย์ที่เรียกว่า **cryptographic puzzle**
  โดยใช้พลังงานและเวลาในการคำนวณ Hash ที่ตรงตามเป้าของ Relay กำหนดความยากขั้นต่ำ เป็นการเพิ่มต้นทุนในการสร้าง Event เพื่อป้องกันการส่งข้อมูลที่ไม่พึงประสงค์

- **2.2.2 ป้องกันสแปม:** \
สำหรับการสร้างค่า Hash ที่เข้าเป้าตามที่ Relay กำหนดทำให้การส่ง Event ขยะหรือการหลอกลวงปริมาณมากในระยะเวลาสั้นเป็นเรื่องที่ไม่คุ้มค่า

- **2.2.3 การป้องกันการโจมตี DDoS:**  \
ผู้โจมตีจะต้องใช้ทรัพยากรที่มหาศาลในการสร้าง Event เพื่อโจมตี Relay ช่วยลดโอกาสที่ Relay จะล่มจากการโจมตี

---

## **2.4 เทคโนโลยีที่ใช้ในการปฏิบัติงาน**

- **2.4.1 Kotlin** \
เป็นภาษาโปรแกรมที่พัฒนาโดย JetBrains ซึ่งมีความเรียบง่าย กระชับ และปลอดภัย เหมาะสำหรับการพัฒนาซอฟต์แวร์ในยุคปัจจุบัน
รองรับการเขียนโค้ดที่ช่วยลดข้อผิดพลาด เช่น NullPointerException มีฟีเจอร์รองรับ Coroutines ซึ่งช่วยให้จัดการงานแบบ Asynchronous ได้อย่างมีประสิทธิภาพ อีกทั้งทำงานร่วมกับ Java ได้อย่างไร้รอยต่อ

- **2.4.2 JVM 21** \
การใช้ JVM มีความเสถียรภาพสูง เหมาะสำหรับการทำงานระยะยาว โดยมีการปรับจูนโค้ดตลอดการใช้งาน ทำให้แอพทำงานได้เร็ว มีประสิทธิภาพมากขึ้นเมื่อใช้งานต่อเนื่อง 
อย่างไรก็ตาม การใช้ JVM มีการใช้หน่วยความจำและใช้เวลาการประมวลผลมากในช่วงเริ่มต้น อีกทั้งยังรองรับ Virtual Threads (Project Loom)สำหรับการประมวลผลแบบ Concurrency เพิ่มความเร็วและความเสถียรของแอปพลิเคชัน

- **2.4.3 GraalVM CE 21**\
GraalVM สามารถคอมไพล์โค้ดเป็น Native Binaries ทำให้รันได้ทันทีและใช้หน่วยความจำต่ำ เหมาะสำหรับระบบที่ต้องการการตอบสนองรวดเร็ว แต่ Native Binaries
  อาจมีข้อจำกัดในการทำงานบน CPU ที่แตกต่าง

- **2.4.4 Docker**\
ใช้จัดเตรียมสภาพแวดล้อมภายในคอนเทนเนอร์ ช่วยให้การพัฒนาและการนำระบบขึ้นใช้งานเป็นไปอย่างราบรื่น
  ลดความซับซ้อนในการจัดการสภาพแวดล้อมของแอปพลิเคชัน ที่ต้องพึ่งภากัน

- **2.4.5 Micronaut Framework** \
Micronaut เป็น Framework สำหรับการพัฒนาแอปพลิเคชันที่มีขนาดเล็กและรวดเร็ว มีฟีเจอร์ Dependency Injection (DI) และ AOT
  Compilation เพื่อเพิ่มประสิทธิภาพการทำงาน รองรับการสร้าง REST API, WebSocket และเทคโนโลยีอื่นๆ อีกมากมาย

- **2.4.6 Postgresql** \
PostgreSQL เป็นระบบจัดการฐานข้อมูลเชิงสัมพันธ์ที่มีประสิทธิภาพและความน่าเชื่อถือสูง
รองรับการจัดการข้อมูลปริมาณมากและการทำงานพร้อมกันหลายรายการ

- **2.4.7 HikariCP**
เป็นเครื่องมือสำหรับจัดการการเชื่อมต่อฐานข้อมูลที่มีประสิทธิภาพสูง ออกแบบมาเพื่อเพิ่มความเร็วและลดต้นทุนค่าใช้จ่ายในการบริหารจัดการการเชื่อมต่อ โดยเฉพาะในระบบที่ต้องใช้การเชื่อมต่อฐานข้อมูลบ่อย

- **2.4.8 Git และ GitHub Actions** \
ใช้สำหรับการจัดการซอร์สโค้ด และ GitHub Actions ช่วยอำนวยความสะดวกในกระบวนการ CI/CD เพื่อสร้าง Workflow อัตโนมัติสำหรับการทดสอบแอปพลิเคชัน ช่วยเพิ่มความมั่นใจในคุณภาพของซอฟต์แวร์

- **2.4.9 Intellij IDEA Ultimate** \
IntelliJ IDEA เป็น IDE ที่ทรงพลังและมีฟีเจอร์ครบครัน อำนวยความสะดวกสำหรับการพัฒนาภาษาทางสาย JVM อย่างเช่น Kotlin, Java, Scala, Groovy


# บทที่ 3

**แผนงานการปฏิบัติงานและขั้นตอนการดำเนินงาน**

## **3.1 แผนการทําโครงงาน**

## **3.2 รายละเอียดขั้นตอนการทําโครงงานพัฒนา Relay**
โครงงานนี้ได้ทำการออกแบบ Relay ให้มีความยืดหยุ่นพัฒนาต่อยอดได้ง่ายเพื่อรองรับ NIP ใหม่ๆ ในอนาคต และมีประสิทธิภาพสูง อีกทั้งต้องพัฒนา Software ให้มีความเข้ากันได้ 100% ระหว่าง JVM และ GraalVM

คุณสมบัติ NIPs พื้นฐานของ Relay ที่ต้องรองรับสำหรับรุ่น v1.0 ได้แก่

- **NIP-01 Basic protocol flow**
- **NIP-02 Follow List**
- **NIP-04 Encrypted Direct Message**
- **NIP-09 Event Deletion**
- **NIP-11 Relay Information**
- **NIP-13 Proof of Work**
- **NIP-15 Marketplace**
- **NIP-28 Public Chat**
- **NIP-45 Event Counts**
- **NIP-50 Search Capability**


## **3.3 โครงงานสร้าง Relay ด้วยภาษา Kotlin**
- **3.3.1** \

- **3.3.2** \

- **3.3.3** \





